Tein siis portfoliosivupohjan tai ainakin osan siitä. Sitä ennen käytin myös jonkun aikaa Revera-childteemaan jonka laitan myös githubiin, mutta en oikeastaan muista sen tekemisestä juuri mitään. Kerron nyt siis sivupohjasta. Toivon mukaan se nyt täyttää kurssin kriteerit vaikka se ei ole php:tä nähnytkään ja vaikka sivu aluksi koostuikin lähinnä bootstrap-elementeistä, lopuksi kirjoitin sen yli enemmän kuin hyväksikäytin. Pitää tehdä About- ja Contactsivut myöhemmin, ehkä niissä voin keskittyä enemmän tekstikenttiin ja niiden muotoiluun ja ulkonäköön kuin portfoliosivuilla.

Keskityin aluksi karuselliin - hankaluuksia ilmeni enimmäkseen siinä, kuinka karusellin saisi pysymään samassa koossa vaikka siinä kiertävät kuvat olisivatkin eri kokoisia. Tämä ratkesi sitten antamalla karusellille korkeuden vakioarvon 600px (leveyden hoiti column 5), asettamalla kuvan oikeat mitat img src:iin ja piilottamalla kuvan 'ylitsevuodon' karusellista overflow:hiddenillä. Tämä tietysti vaati karuselliin lightbox-lisäkkeen että kuvat pystyi näkemään kokonaisina, ja sen etsin aika häikäilettömästi netistä enkä ruvennut väsäämään itse.

Navbar tuotti ongelmia siinä mielessä että halusin laittaa sen samalle tasolle headerotsikon kanssa mutta tämä tuotti hieman hankaluuksia. Eri kolumneihin jakaminen ei tehnyt mitään eikä 'nav-pills pull-right' toiminut kunnolla (veti vain navit nurkkaan) ennen kuin siirsin otsikon navin toiselle puolelle, enkä vieläkään ihan täysin ymmärrä miksi se toimii.

Kaikissa thumbnaileissa jäi vielä ongelmaksi se, että thumbnail näyttää kuvasta osan nurkasta eikä keskiosaa kuten yritys oli - iso osa portfolioista näyttää ratkaisevat tämän käyttämällä thumbnailina toista kuvatiedostoa, mutta se oli mielestäni turhan hidas ja raskas ratkaisu. Yritin aluksi käyttää galleriassa col-luetteloa, mutta normaali luettelo osoittautui helpommaksi saada halutunlaiseksi - neliönmuotoisiksi thumbnaileiksi margineilla ja juuri containerin levyiseksi. Miellyttävän responsiivinen siitä tuli siitä huolimatta.

Sivu on mielestäni nyt melko responsiivinen, vaikka otsikko näyttääkin hirvittävältä aivan pienimpiin kokoihin mentäessä. Kesti kyllä harmillisen pitkän aikaa ennen kuin älysin etsiä bootstrapista ratkaisua kuvalinkkien responsiivisuuden puutteelle.

Opin kyllä mielestäni paljon, huolimatta siitä että en jqueryyn ja php:seen sen kummemmin koskenut. Tai ainakin painoin vanhaa tietoa varmemmin muistiin.